+++
date = "2017-10-14"
title = "Perché"
featureimage = ""
menu = "navbar"
disableComments = true
+++

# Perché l'accessibilità?

La domanda che più spesso mi viene posta quando mi capita di parlare di accessibilità a degli sviluppatori è proprio "*perché uno dovrebbe spendere tempo per l'accessibilità?*".
In questa pagina ho sintetizzato alcune delle spiegazioni che porto per convincere anche i più scettici, soprattutto coloro che fanno del web il loro business.



## L'accessibilità riguarda pure te

Esistono 3 motivi che di solito porto per convincere le persone che l'accessibilità riguarda tutti e non solo le persone con handicap.

In primo luogo in alcune nazioni i siti web legati alla Pubblica amministrazione devono essere certificati per essere accessibili.
Le aziende private, invece, godono ancora di una certa libertà, ma sempre di più si mostrano sensibili al web senza barriere per una questione di immagine.

In secondo luogo occorre tener presente che spesso le persone con handicap si appoggiano a delle tecnologie assistive, cioé software o hardware specifici.
Potremmo definirle delle "macchine" e, oltre ad esse c'é un'altra categoria di "macchine" molto preziosa che ogni tanto si fa un giro nei nostri siti web: **gli spider dei motori di ricerca**.
Ebbene, migliorare l'accessibilità di un sito web significa agevolare il lavoro di Google, che porta tangibili **benefici alla SEO** delle pagine.

Ma la motivazione più forte la tengo sempre per ultima e prima di sottoporla al mio audience solitamente faccio questa domanda: quanti utenti con disabilità, in percentuale, credete che hanno a che fare con le vostre pagine web?
L'Organizzazione mondiale della sanità stima che la percentuale di persone con handicap al mondo si aggiri attorno al 15%.
Ma questo valore in realtà è una sottostima, infatti tiene conto solo di quella fetta di disabilità che possiamo chiamare **permanente**.

Esistono altre 2 forme di disabilità che fanno lievitare la percentuale di utenti che necessitano di pagine web accessibili.
In primo luogo le **disabilità temporanee**. Ecco alcuni esempi:

- Un polso rotto o una tendinite possono impedire di utilizzare correttamente il mouse o la tastiera.
- Sottoporsi ad un trattamento agli occhi che inibisce per alcuni giorni la vista.
- Il touchpad del portatile è rotto.

Vi sono poi le **disabilità situazionali**, ovvero quelle dovute ad una condizione legata a fattori esterni:

- Utilizzare lo smartphone sotto al sole riduce notevolmente la visibilità dello schermo.
- Il rumore del traffico o di una stanza rumorosa impedisce di ascoltare l'audio di un video.
- Adoperare il cellulare con in braccio un bambino o delle borse con la spesa.
- Essere esausti dopo una giornata di lavoro a volte rende difficile decifrare anche una lista della spesa.

Una frase molto significativa che ho letto da qualche parte riporta:

> Qualsiasi utente su dispositivo mobile è da considerarsi disabile.

Siccome chiunque può trovarsi in una delle situazioni citate prima, si può affermare che **tutti gli utenti necessitano di pagine web accessibili**.



## Cosa occorre per l'accessibilità

Siccome è un argomento poco trattato, sia in ambito formativo che nel web, la gente è portata a pensare che per ottimizzare l'accessibilità di una pagina web occorrano linguaggi particolari o, peggio, librerie esterne.
**Niente di più sbagliato**; se la pagina è costruita utilizzando tecnologie standard come HTML, CSS e Javascript, tutto quello che occorre è:

- Alcune conoscenze delle nozioni di accessibilità, che trovi su questo sito;
- Qualche riga di codice, quando va male.

Non servono strane tecnologie, quando è stato studiato lo standard per HTML5 l'accessibilità è stata presa in considerazione e inclusa all'interno delle specifiche, in modo che sia gli user agent che le tecnologie assistive potessero appoggiarsi.
Per cui è necessario applicare le linee guida del linguaggio stesso per ottimizzare le pagine web.

TODO terminare riassunto su ARIA e trovare qualche referenza




TODO terminare

Ecco quindi perché quando è stato realizzato lo standard per il web si è data molta importanza all'accessibilità.
Grazie a questo lavoro è oggi possibile **fare tanto con poco**.
