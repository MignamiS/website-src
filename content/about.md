---
title: "Chi sono"
date: 2017-08-20T21:38:52+08:00
menu: "main"
weight: 50
comment: false
mathjax: false
---

Due parole su di me e su questo sito.

## Biografia

Mi chiamo Simone Mignami e vivo in Ticino (Svizzera), dove sono nato e cresciuto.

A 11 anni mi hanno diagnosticato una *Retinite Pigmentosa*, una malattia genetica che colpisce la retina e degrada la vista fino a portare alla cecità.
Questa malattia ha condizionato in maniera importante la mia vita: dapprima gli studi, poi il lavoro.
Sono sempre stato spronato dalla mia famiglia e dai miei amici ad andare avanti e a trasformare la mia debolezza nella mia forza.

Terminato il liceo ho intrapreso la strada dell’università.
Dopo alcune false partenze, che mi hanno comunque permesso di crescere e imparare cose nuove, sono approdato alla SUPSI (Scuola universitaria professionale della Svizzera italiana) dove mi sono diplomato come Ingegnere informatico nel 2015.
Dopo un anno di lavoro come assistente presso l'*istituto Information Systems and Networking* (ISIN) ho iniziato la mia carriera come Specialista di accessibilità presso l'*Amministrazione cantonale* del Cantone Ticino.

Nella vita mi occupo di sviluppo web, ma anche di rendere il portale dell’Amministrazione accessibile a tutti: lavoro titanico dato che il sito conta diverse migliaia di pagine.



### Progetti e collaborazioni

Ho coltivato per anni la mia predisposizione alla comunicazione e ciò mi ha portato a conoscere e a farmi conoscere da molte persone.
Nel 2014 ho avuto la fortuna di incontrare un gruppo di appassionati e professionisti del mondo del web, 
[FrontEnders Ticino](http://www.frontenders.ch/)
, per i quali tengo alcune conferenze in ambito di accessibilità.
Grazie a questo collaboro tutt'ora per delle consulenze.



### Perché questo sito?

L’idea di aprire un blog mi ha sempre stuzzicato e ora che ho accumulato un po’ di conoscenze intendo infonderle in queste pagine perché chiunque ne possa attingere.
Si tratta perlopiù di esperienze dirette, trucchi del mestiere e frammenti di codice che tutti i giorni mi accompagnano nel mio lavoro.
Esistono diversi siti che trattano questo argomento: ma se in inglese il materiale è quasi troppo, in italiano c’é pochissimo  in merito all’accessibilità web.


## Contattarmi è facile

Se trovi errori o imprecisioni, se ti servono maggiori informazioni o dei consigli specifici, non esitare a contattarmi.
In fondo ad ogni pagina ci sono i recapiti necessari.
