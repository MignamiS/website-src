---
title: "Effetto Testo più Grande"
date: 2018-08-15T16:13:40+02:00
draft: false
tags: ["heading", "semantica"]
categories: ["articoli"]
---

Ecco qualche buona ragione per evitare di utilizzare i tag heading per ottenere un effetto di "testo più grande".

Ammettiamolo, ogni tanto abbiamo riciclato un H4 o un H5 per dare al volo uno stile ad un elemento di contorno, oppure per far risaltare un frammento di testo.
Ma perché è una cattiva idea?

<!--more-->

Ebbene è una **pessima** idea.

A livello semantico un *heading* determina un titolo per qualcosa, come ad esempio un capitolo o un settore della pagina.
La gerarchia degli heading è adoperata per indicizzare o navigare la pagina, sfruttandola spesso come "table-of-contents".

Le persone con disabilità si appoggiano a questo *indice dei contenuti* per capire o navigare la pagina web.
Ma anche i motori di ricerca possono trarre beneficio da questo espediente.

Ecco come apparirebbe ad un motore di ricerca una pagina in cui è stato attribuito un H4 per rendere il testo più accattivante:

* Home page | comune di Durlindera
	* Informazioni
	* Popolazione
	* Ultime news
	* Venite alla sagra del merluzzo che si terrà giovedì 26 giugno dalle ore 19:30 presso la sala parrocchiale. Cena, tombola e ballo liscio a partire dalle 20:00.
	* Contatti

Se questo fosse l'indice dei contenuti della vostra tesi di laurea, dubito che otterreste il diploma.

{{% notice warning Ricorda %}}
I tag H1 - H6 sono da usare solo su dei titoli.
Mai per ottenere un effetto di "testo più grande".
{{% /notice %}}

Immaginati sempre che gli heading vanno a formare un *indice dei contenuti* e che devono essere coerenti con il contenuto della pagina.
Se un elemento stona con lo scopo della pagina, utilizza un altro tag o stile.
